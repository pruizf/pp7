Cuentan que esforába Thimoteo
a los estrenuos e magnos varones,
e los movía con viril desseo,
con agros sones e fieras cançiones

a la batalla; e del mismo leo
los retornaba con modulaçiones
e dulçe carmen d'aquel tal meneo,
e reposaba los sus coraçones

Assí el ánimo mío se altiveçe,
se jacta e loa porque vos amó,
cuando yo veo tanta fermosura.

Mas luego pronpto e presto s'entristeçe
e se maldize porque lo assayó,
vista vuestra crueza cuánto dura.

